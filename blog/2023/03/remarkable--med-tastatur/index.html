<!doctype html><html lang=no-nb><head><meta charset=utf-8><meta name=viewport content="width=device-width,initial-scale=1"><meta name=description content="Noe av det første jeg gjorde da vi flyttet til hjemmekontor vinteren 2020, var å slå til på et introduksjonstilbud på reMarkable 2.
Det tok noen måneder med venting, men i september 2020 mottok jeg mitt eksemplar.
Jeg har vært veldig fornøyd med min reMarkable, og &ldquo;killer&rdquo;-funksjonen for min del, er at den ikke er full av forstyrrende elementer. Hverken &ldquo;pling&rdquo; fra epost, eller nettleseren som alltid er der og lokker med nyheter, LinkedIn og muligheten til å finne svar på hva jeg til enhver tid er litt i tvil om."><meta name=color-scheme content="light dark"><meta itemprop=name content="ReMarkable -- med tastatur!"><meta itemprop=description content="Noe av det første jeg gjorde da vi flyttet til hjemmekontor vinteren 2020, var å slå til på et introduksjonstilbud på reMarkable 2.
Det tok noen måneder med venting, men i september 2020 mottok jeg mitt eksemplar.
Jeg har vært veldig fornøyd med min reMarkable, og &ldquo;killer&rdquo;-funksjonen for min del, er at den ikke er full av forstyrrende elementer. Hverken &ldquo;pling&rdquo; fra epost, eller nettleseren som alltid er der og lokker med nyheter, LinkedIn og muligheten til å finne svar på hva jeg til enhver tid er litt i tvil om."><meta itemprop=datePublished content="2023-03-08T17:30:00+01:00"><meta itemprop=dateModified content="2023-03-08T17:30:00+01:00"><meta itemprop=wordCount content="544"><meta itemprop=keywords content="fokus,remarkable,"><meta name=generator content="Hugo 0.111.2"><title>ReMarkable -- med tastatur! | forvaltningsinformatiker Steinar Skagemo</title><link rel=canonical href=https://skagemo.no/blog/2023/03/remarkable--med-tastatur/><link rel=stylesheet href=/css/base.min.f869241f0a1aef52fd0afb0a234047218fb3a6f205e43ecddbe78b6a107f596a.css integrity="sha256-+GkkHwoa71L9CvsKI0BHIY+zpvIF5D7N2+eLahB/WWo=" crossorigin=anonymous></head><body><nav class=u-background><div class=u-wrapper><ul class=Banner><li class="Banner-item Banner-item--title"><h1 class=Banner-heading><a class="Banner-link u-clickable" href=/>forvaltningsinformatiker Steinar Skagemo</a></h1></li><li class=Banner-item><a class="Banner-link u-clickable" href=/om>Om</a></li><li class=Banner-item><a class="Banner-link u-clickable" href=/blog/>Blogg</a></li><li class=Banner-item><a class="Banner-link u-clickable" href=/tags/>Tema</a></li><li class=Banner-item><a class="Banner-link u-clickable" href=/index.xml>RSS</a></li></ul></div></nav><main><div class=u-wrapper><div class=u-padding><article><header class=Heading><h2 class=Heading-title><a class="Heading-link u-clickable" href=/blog/2023/03/remarkable--med-tastatur/ rel=bookmark>ReMarkable -- med tastatur!</a></h2><time datetime=2023-03-08T17:30:00+01:00>8 March, 2023</time></header><p>Noe av det første jeg gjorde da vi flyttet til hjemmekontor vinteren 2020, var å slå til på et introduksjonstilbud på <a href=https://remarkable.com/store>reMarkable 2</a>.</p><p>Det tok noen måneder med venting, men i september 2020 mottok jeg mitt eksemplar.</p><p>Jeg har vært veldig fornøyd med min reMarkable, og &ldquo;killer&rdquo;-funksjonen for min del, er at den ikke er full av forstyrrende elementer. Hverken &ldquo;pling&rdquo; fra epost, eller nettleseren som <em>alltid</em> er der og lokker med nyheter, LinkedIn og muligheten til å finne svar på hva jeg til enhver tid er <em>litt</em> i tvil om.</p><p>På samme måte som med når jeg tar notater på papir i møter, følger jeg med på det som skjer i møtet, istedenfor å &ldquo;sone ut&rdquo; og begynne å svare på epost, lese på LinkedIn eller sjekke nyheter.</p><p>Siden omtrent 2015 har jeg skrevet ut på papir når det har vært dokumenter jeg har hatt behov for å lese. Det har både økt sannsynligheten for at jeg klarer å konsentrere meg (særlig hvis jeg setter meg et stykke unna PC-en og telefonen), og gjort det mer fristende å lese jobb-ting på kvelden.</p><p>Jeg har i mange år hatt en en sterk motstand mot å skru på PC-en etter arbeidstid. Selv om jeg &ldquo;bare&rdquo; skulle lese et dokument, så ville det uunngåelig blitt en tur innom eposten, noe som sannsynligvis ville engasjert meg og distrahert meg, eller stresset meg unødvendig. Å lese på papir, og notere med blyant, derimot, har gjort det enklere å få med seg innholdet, og lettere å gi innspill.</p><p>Men ulempen er selvsagt at notatene mine på papir, ikke kommer frem til noen &mldr; med ReMarkable derimot, får jeg både fordelen av papir, men i tillegg en rekke andre fordeler:</p><ul><li>Jeg slipper å ta utskrift - som både krever papir, og en tur til en printer (som jeg ikke har hjemme)</li><li>Jeg slipper dilemmaet om hva jeg skal gjøre med alle utskriftene jeg har tatt notater på, og som jeg gjerne vil beholde</li><li>Jeg kan veldig enkelt dele notatene/kommentarene digitalt. Denne fordelen er <em>litt</em> begrenset av at det ikke er sikkert mottakeren skjønner hva jeg har skrevet &mldr;</li></ul><p>I det siste har jeg blitt stadig mer klar over at jeg savner å kombinere alle fordelene reMarkable har, med et annet verktøy jeg setter veldig stor pris på: Tastatur! Det er fint å skrive for hånd, og skrive stikkord eller kortere tekster. Men hvis jeg har mye som skal nedtegnes blir jeg på et tidspunkt frustrert over at det går sakte, og at jeg vet at det blir vanskelig å gjenbruke det jeg skriver. Da savner jeg å kunne skifte til et fysisk tastatur.</p><p>Det kan virke dumt at jeg sitter rett i nærheten av en PC og savner et tastatur, men jeg vil gjerne fortsette å ikke bli forstyrret!</p><p>Jeg leste en del om ulike måter å få koblet til tastatur på, ved å modifisere programvaren, blant annet <a href=https://www.mashupsthatmatter.com/blog/USB-keyboard-reMarkable2>denne oppskriften</a>. Men jeg fant ut at jeg ikke var tøff nok til å prøve meg på det, selv om det virket veldig fristende.</p><p>Så derfor var det en <em>veldig</em> enkel beslutning da jeg igår ble oppmerksom på at reMarkable endelig har lansert et offisielt tastatur, kalt <a href=https://remarkable.com/store/remarkable-2/type-folio>Type Folio</a>. Det ble umiddelbart bestilt, og jeg ser frem til å teste det ut!</p><footer><ul class=Tags><li class="Tags-item u-background"><a class="Tags-link u-clickable" href=/tags/fokus/ rel=tag>fokus</a></li><li class="Tags-item u-background"><a class="Tags-link u-clickable" href=/tags/remarkable/ rel=tag>remarkable</a></li></ul></footer></article></div></div></main><footer class=Footer><div class=u-wrapper><div class=u-padding><em>Forvaltningsinformatiker Steinar Skagemo</em> i Brønnøysundregistrene: <a href="https://w2.brreg.no/enhet/sok/detalj.jsp?orgnr=982909392">982 909 392</a></div></div></footer></body></html>